---
date: 2025-02-25
tags:
  - reti-e-sistemi-operativi
cssclasses:
---
# Il Sistema Operativo in parole semplici

Il sistema operativo è un programma "speciale" che può chiedere alla CPU di eseguire istruzioni *privilegiate*. Queste istruzioni sono chiamate *istruzioni kernel* o *super-user*. Tuttavia, un'applicazione può chiedere al sistema operativo di eseguire operazioni al suo posto tramite le **system call**.

La CPU può trovarsi quindi in due stati distinti:
- **Modalità kernel**: permette l'esecuzione delle istruzioni kernel.
- **Modalità utente**: non permette l'esecuzione delle istruzioni kernel.

## Come avviene la system call

1. Un'applicazione utente desidera eseguire una parte di codice del kernel.
2. Chiama la system call.
3. Il kernel passa dalla modalità utente alla modalità kernel.
4. Viene generato un *allarme "TRAP"*, che provoca un'interruzione per verificare se la chiamata è lecita, cioè se si stanno eseguendo funzioni che appartengono al kernel.
5. Esecuzione della funzione di sistema.
6. L'esecuzione ritorna all'applicazione utente, e la CPU torna in modalità utente.

## Stato di un processo

Un processo può essere **sospeso** e **riattivato**. I principali stati di un processo sono:
- **Running**: il processo è in esecuzione.
- **Waiting**: il processo è in attesa.

Ad esempio, un processo1 può essere messo in **waiting** per consentire l'esecuzione di un processo2, in questo caso parliamo di esecuzione concorrente. In questa operazione, un **timer di sistema** sarà utile per stabilire quanto tempo dedicare all'esecuzione di ogni processo e quando effettuare lo switch tra p1 e p2.

## Programma come sequenza di istruzioni

$P_{1} = \{ \alpha_{1}, \alpha_{2}, \dots, \alpha_{n} \}$  
$P_{2} = \{ \beta_{1}, \beta_{2}, \dots, \beta_{n} \}$

$P_{1}$ e $P_{2}$ sono programmi, mentre $\alpha$ e $\beta$ rappresentano le rispettive istruzioni.

I programmi possono essere eseguiti in modalità **concorrente** o **batch**:
- **Concorrente**:  
  $\alpha_{1}, \beta_{1}, \alpha_{2}, \beta_{2}, \dots$  
  Qui alterniamo continuamente l'esecuzione tra le istruzioni di $P_{1}$ e $P_{2}$.
  
- **Batch**:  
  $\alpha_{1}, \alpha_{2}, \dots, \alpha_{n}, \beta_{1}, \beta_{2}, \dots, \beta_{n}$  
  In questo caso, eseguiamo prima tutto $P_{1}$, poi tutto $P_{2}$.

In realtà, tra le esecuzioni, è necessario prevedere dei momenti in cui il sistema operativo può intervenire. Quindi, il flusso di esecuzione potrebbe essere rappresentato così:
$$
\alpha_{1}, \alpha_{2}, \dots, \alpha_{n}, [SO], \beta_{1}, \beta_{2}, \dots, \beta_{n}
$$

## Rappresentazione dei processi

I processi vengono rappresentati tramite una struttura dati chiamata **coda** (FIFO, First In First Out). Esistono diverse code a seconda dello stato del processo, come quella per lo stato *ready*, per lo stato *waiting*, e così via.

## Il codice eseguibile fa riferimento a indirizzi virtuali

Il codice eseguibile utilizza **indirizzi virtuali**, che vengono poi tradotti in **indirizzi fisici** dalla CPU tramite l'**MMU (Memory Management Unit)**.

**Flusso degli indirizzi**:
CPU -> (indirizzo logico) -> MMU -> (indirizzo fisico) -> MEMORIA FISICA

> [!question] Come gestisce l’MMU la mappatura senza dover memorizzare enormi quantità di indirizzi?  
> Una delle soluzioni è **caricare in RAM solo una porzione del programma**, contenente le istruzioni necessarie per l'esecuzione immediata.
## Ciclo di istruzione IFDE

A partire dalla fine degli anni '60, il funzionamento dei calcolatori elettronici si basava sul seguente ciclo di istruzione:
- **I = Interrupt check**  
  Verifica se ci sono interruzioni ("interrupt"). In tal caso, esegue il codice specifico per gestirle.
  
- **F = Fetch**  
  Preleva un'istruzione dalla memoria.

- **D = Decode**  
  Decodifica l'istruzione.

- **E = Execute**  
  Esegue l'istruzione. Se necessario, viene concesso più tempo ripetendo il ciclo (**CPI = clock per instruction**).