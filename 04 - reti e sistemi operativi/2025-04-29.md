---
date: 2025-04-29
tags:
  - reti-e-sistemi-operativi
cssclasses:
---
## Perché serve un algoritmo per evitare il deadlock

In un sistema con più processi e risorse condivise, se ogni processo tiene alcune risorse e aspetta le altre, può verificarsi un **deadlock**, cioè una situazione in cui nessun processo può più andare avanti.  
Per evitare che questo accada, servono algoritmi che verifichino se l'assegnazione di risorse è sicura prima di concederla.

---

## Algoritmo del banchiere

L'algoritmo del banchiere (di Dijkstra) verifica se una richiesta di risorse può essere concessa **senza portare il sistema in uno stato pericoloso**.  
Simula l'assegnazione e usa il *safety algorithm* per decidere se esiste almeno una sequenza di esecuzione sicura. Se sì, la richiesta è accettata. Altrimenti, è rifiutata.

Utilizza:
- **Max[i]** = massimo che ogni processo può richiedere
- **Allocato[i]** = risorse già assegnate
- **Richiesto[i] = Max[i] - Allocato[i]**
- **Disponibili** = risorse totali - risorse allocate

> [!info] Quando (non) si usa nella pratica
> 
> L'algoritmo del banchiere **non è molto usato nei sistemi operativi reali** perché ha un costo elevato (simula ogni possibile sequenza di esecuzione).  
> È utile in **ambienti a risorse fisse e prevedibili**, come sistemi bancari o embedded critici.
> 
> Nei **sistemi real-time o multitasking** è spesso preferibile **rilevare** il deadlock, piuttosto che prevenirlo, perché è più semplice ed efficiente.

---

## Safety Algorithm

Serve a capire se uno stato è **sicuro**, cioè se esiste una sequenza in cui i processi possono completarsi uno alla volta rilasciando le risorse.

Funziona così:
1. Calcola le **risorse disponibili**
2. Cerca un processo **i** tale che `Richiesto[i] <= Disponibili`
3. Se lo trovi: "simula" la sua terminazione, libera le sue risorse
4. Ripeti finché tutti i processi sono completati o nessuno può più essere soddisfatto

Se riesce a completare tutti: stato **sicuro**  
Se resta bloccato: stato **non sicuro** → **potenziale deadlock**

---
## Detection di situazioni di stallo e recupero

Se non si vogliono prevenire i deadlock, si può **rilevarli quando accadono** e poi recuperare (es. terminando processi o liberando risorse).

### Caso 1: risorse singole per tipo
Si costruisce un **wait-for graph**: un **ciclo** nel grafo indica **deadlock certo**.
### Caso 2: risorse multiple per tipo
Si usa un algoritmo simile a quello del banchiere, ma **non si usa il Max**, solo `Request`, `Allocation` e `Available`.

> [!note]  
> I **problemi classici della concorrenza**, come il **produttore-consumatore**, sono esempi tipici in cui possono verificarsi condizioni di stallo se non gestite correttamente (es. sincronizzazione o allocazione risorse).

# Gestione memoria principale

## Protezione della memoria (caso senza paginazione)

La **protezione della memoria** serve a garantire che i processi non possano accedere a porzioni di memoria non assegnate loro. Un esempio classico di questo è il **segfault**, che si verifica quando un processo tenta di accedere a un'area di memoria non autorizzata.

### Caso senza paginazione
Nel caso in cui il sistema operativo non utilizzi la **paginazione** (ossia la memoria è mappata linearmente), la protezione della memoria è relativamente semplice da gestire.

- Ogni processo ha una **base** (l'indirizzo iniziale della sua area di memoria) e una **limite** (la dimensione dell'area di memoria concessa).
  
- Per verificare se un processo sta cercando di accedere a un indirizzo fuori dalla sua zona mappata, basta confrontare l'indirizzo di memoria richiesto con la base e il limite:

  - Se l'indirizzo è **maggiore o uguale** alla **base** e **minore** di `base + limit`, allora l'accesso è **consentito**.
  - Se l'indirizzo richiesto è **al di fuori di questo intervallo**, si verifica un **errore di protezione della memoria** (segfault).

Questo controllo viene eseguito dal sistema operativo ogni volta che un processo tenta di accedere a un indirizzo di memoria, impedendo l'accesso illecito.